1	BUSINESS REQUIREMENTS (БІЗНЕС-ВИМОГИ)
1.1	Background (Передумови)

У сучасному світі медичні заклади, зокрема приватні клініки, відіграють важливу роль у забезпеченні населення якісною медичною допомогою. Управління мережею приватних клінік є складним завданням, що потребує системного та професійного підходу. Предметна область управління мережею приватних клінік охоплює широкий спектр аспектів, пов'язаних з організацією, функціонуванням і розвитком медичних закладів. На шляху до успішної реалізації медичної практики та забезпечення високого стандарту медичного обслуговування стикаються з різноманітними викликами, такими як координація прийому пацієнтів, управління медичним персоналом, фінансове планування, а також забезпечення безпеки та конфіденційності медичної інформації.
Зростання кількості пацієнтів та їхніх різноманітних потреб ставить під сумнів ефективність традиційних методів управління. Відстеження записів на прийом, розкладів лікарів, спеціальних запитів та інших аспектів вимагає систематизації та автоматизації. Облік оплати послуг, витрат на медичні матеріали, оплату праці персоналу та інших витрат вимагає точності та системності.
Організація розкладу лікарів та обслуговування пацієнтів вимагає уважного планування та координації. Важливо забезпечити рівномірне навантаження на медичний персонал та уникнути переповнення або нестачі лікарів.
Відсутність систематизованого та ефективного підходу до цих аспектів може призвести до збитків, втрати довіри пацієнтів та зниження якості медичної допомоги. Тому виникає необхідність у створенні програмної системи, яка б допомогла мережі приватних клінік ефективно керувати всіма аспектами їхньої діяльності, починаючи від планування прийому пацієнтів та закінчуючи аналізом фінансових показників. Така програмна система має на меті спростити та оптимізувати рутинні процеси, пов'язані з управлінням медичними закладами, забезпечуючи керівникам та адміністраторам зручний інструмент для організації медичної діяльності та забезпечення високого стандарту надання медичних послуг.

1.2	Business Opportunity (Бізнес-можливості)

На ринку існує кілька програмних рішень для управління мережею приватних клінік. Розглянемо деякі з них та їхні переваги та недоліки.
ЕМСІ - це програмне рішення, спеціалізоване на управлінні медичними закладами. ЕМСІ пропонує інструменти для ефективного управління пацієнтською базою, створення та відстеження медичних записів, а також аналітичні засоби для прийняття стратегічних рішень. Перевагою є простота використання та можливість інтеграції з іншими системами, але деякі користувачі відзначають недостатню гнучкість у налаштуваннях.
Medstar - це одна з провідних українських платформ для управління медичними закладами. Medstar надає широкий спектр функцій, включаючи електронні медичні записи, планування розкладів, управління фінансами та пацієнтами. Переваги включають велику функціональність та локалізацію під українські потреби, але може бути складною у використанні та вимагати значних фінансових вкладень.
Health24 - це програмне рішення, яке спеціалізується на управлінні медичними закладами. Health24 пропонує інструменти для управління пацієнтською базою, планування прийомів, електронні медичні записи та аналітику. Перевагою є зручність використання та адаптація до потреб медичних закладів. Однак система може не мати достатньо функцій для великих медичних мереж.
Наша програмна система відрізнятиметься наступними особливостями та перевагами. Вона матиме широкий функціонал та можливості налаштування, розроблені з урахуванням потреб кожної клініки, забезпечуючи гнучкість. Інтуїтивний інтерфейс дозволить користувачам швидко освоїти систему без тривалого навчання. Високий рівень інтеграції забезпечить легкість з'єднання з іншими системами, що сприятиме безперервному потоку інформації. Забезпечення конфіденційності та безпеки даних відповідатиме найвищим стандартам, особливо у сфері медичної інформації. Конкурентна вартість забезпечить оптимальне співвідношення ціни та якості, роблячи наше рішення доступним для різних за розміром медичних закладів.

2	VISION OF THE SOLUTION (КОНЦЕПЦІЯ РІШЕННЯ)
2.1	Vision Statement (Окреслення концепції)

Програмна система для мережі приватних клінік розроблена для поліпшення управління медичними установами та підвищення якості надання медичних послуг. Головна ціль системи – полегшити роботу медичного персоналу, підвищити зручність для пацієнтів і оптимізувати адміністративні процеси.
Система повинна надавати можливість швидкого та легкого доступу до даних про пацієнтів, їх медичні історії, графіки прийомів та фінансові транзакції. Вона повинна сприяти ефективному розподілу робочого часу лікарів, оптимізації використання ресурсів клініки та забезпечує належне управління розкладом.
Фінансовий менеджмент клінік стане прозорим і ефективним завдяки автоматизації обліку оплати послуг, витрат на матеріали та зарплат персоналу. Система також буде пропонувати детальну аналітику та звітність для прийняття обґрунтованих рішень. 
Пацієнти отримують доступ до зручного онлайн-сервісу для запису на прийом, перегляду своїх медичних даних та отримання сповіщень про майбутні візити.
Безпека даних є критично важливим аспектом, тому система повинна забезпечити високий рівень захисту медичної інформації пацієнтів та інших конфіденційних даних від несанкціонованого доступу. Система має бути легко взаємодіяти з існуючими бізнес-системами клінік, такими як бухгалтерські програми та платіжні системи, забезпечуючи обмін даними та мінімізуючи потребу у повторному введенні інформації.
Ця програмна система спрямована на те, щоб стати необхідним ресурсом для керівників та адміністративного персоналу приватних клінік, допомагаючи їм в управлінні клінікою, поліпшенні обслуговування пацієнтів та забезпеченні стабільної роботи медичних закладів.

2.2	Major features (Головна функціональність)
MF-1: Онлайн-запис та бронювання: забезпечення зручного онлайн-запису пацієнтів на прийом до лікарів, можливість вибору зручного часу та лікаря.
MF-2: Електронні медичні записи: Безпечне зберігання та доступ до медичних записів пацієнтів, що спрощує роботу лікарів.
MF-3: Управління розкладом: Лікарі та адміністративний персонал можуть автоматично планувати та коригувати свої робочі графіки.
MF-4: Персональний кабінет пацієнта: Пацієнти можуть переглядати свої медичні записи, історію візитів та фінансовий стан.
MF-5: Фінансовий облік: Автоматизоване ведення обліку оплат за медичні послуги та управління рахунками.
MF-6: Інтерфейс підтримує кілька мов: користувач може використовувати додаток українською або англійською.
MF-7: Безпека даних: Забезпечення надійного захисту конфіденційної інформації пацієнтів від несанкціонованого доступу та витоків.
MF-8: Нагадування про прийом: Система надсилає пацієнтам автоматичні нагадування про заплановані візити через SMS або електронну пошту.

3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1	Scope of Initial Release (Рамки первинного випуску)

Програмна система складається з чотирьох компонентів: серверного, IoT, front-end і мобільного.
Серверна частина (back-end) включатиме в себе:
–	реєстрація та авторизація користувачів: реалізація можливості реєструватися та авторизуватися, підтримуючи різні ролі (пацієнти, лікарі, адміністративний персонал);
–	управління медичними записами: створення, редагування, зберігання та видалення електронних медичних записів пацієнтів;
–	онлайн-запис та бронювання: реалізація функціоналу для зручного онлайн-запису пацієнтів на прийом до лікарів;
–	управління розкладом: автоматизоване планування та коригування робочих графіків лікарів та адміністративного персоналу;
–	фінансовий облік: облік оплат за медичні послуги та управління рахунками;
–	безпека даних: захист конфіденційної інформації пацієнтів та забезпечення безпечного зберігання даних.

Клієнтська частина (front-end) включатиме в себе:
–	реєстрація та авторизація користувачів: сторінки для реєстрації та авторизації користувачів;
–	управління медичними записами: інтерфейс для лікарів та адміністративного персоналу для доступу до медичних записів;
–	онлайн-запис та бронювання: інтерфейс для пацієнтів для запису на прийом до лікарів;
–	персональний кабінет пацієнта: інтерфейс для пацієнтів, де вони можуть переглядати свої медичні записи, історію візитів та фінансовий стан;
–	адмін-панель: панель для адміністративного персоналу для управління користувачами, даними системи та звітами;
–	локалізація інтерфейсу: можливість обрати українську або англійську мови.

IoT частина включатиме в себе:
–	інтеграція з медичними пристроями: підключення до різних медичних пристроїв для збору даних про стан пацієнтів;
–	сенсори в палатах: встановлення сенсорів для відстеження умов у палатах, таких як температура, вологість та рівень освітлення;
–	відстеження обладнання: відстеження місцезнаходження медичного обладнання в межах клініки.

Мобільна частина включатиме в себе:
–	реєстрація та авторизація користувачів: мобільний інтерфейс для реєстрації та авторизації користувачів;
–	онлайн-запис та бронювання: мобільний інтерфейс для запису на прийом до лікарів;
–	персональний кабінет пацієнта: мобільний інтерфейс для перегляду медичних записів, історії візитів та фінансового стану;
–	нагадування про прийом: мобільні сповіщення для пацієнтів про заплановані візити;
–	локалізація інтерфейсу: можливість обрати українську або англійську мови.

3.2	Scope of Subsequent Releases (Рамки наступних випусків)

У майбутньому наш проект буде розширюватися, а також буде впроваджено нові функції та можливості.

Клієнтська частина (Front-end):
–	відображення графіків і аналітики здоров'я на основі введених даних;
–	функція віддаленого консультування: додавання можливості проведення онлайн-консультацій з лікарем через веб-версію або мобільний додаток;
–	реалізація системи збереження історії консультацій та рецептів.

Серверна частина (back-end):
–	реалізація інструментів для аналізу даних з медичних карт пацієнтів з метою виявлення тенденцій та ризикових груп;
–	розробка алгоритмів прогнозування і попередження захворювань на основі аналізу історії захворювань пацієнтів.

IoT частина:
–	система відстеження фізичної активності: впровадження сенсорів, які можуть відстежувати рівень активності пацієнта та передавати ці дані в програмну систему для аналізу;
–	розробка алгоритмів виявлення несприятливих тенденцій у фізичній активності та надання порад для поліпшення здоров'я;
–	впровадження системи аналізу отриманих даних та надання рекомендацій для поліпшення стану здоров'я.

Мобільна частина:
–	додавання можливості вести щоденник симптомів, прийому ліків та інших аспектів.

4	BUSINESS CONTEXT (БІЗНЕС-КОНТЕКСТ)
4.3	Operating Enviroment (Робоче середовище)

Програмна система роботи мережі приватних клінік буде використовувати хмарний сервіс Amazon Web Services (AWS). AWS може забезпечити масштабованість, надійність і безпеку, надаючи широкий спектр хмарних обчислювальних, сховищ даних та інших сервісів. 
Для зберігання великого обсягу даних система буде використовувати базу даних MongoDB. MongoDB дозволяє зберігати дані в гнучких схемах, що дозволяє швидко змінювати структуру даних у відповідь на вимоги додатку. 
Захист персональних даних користувачів буде забезпечений відповідно до вимог регламенту GDPR.
Для серверної частини системи буде використовуватися платформа Node.js та Express.js. Node.js дозволяє виконувати JavaScript на стороні сервера, а Express.js надає різноманітні інструменти та функції для швидкого створення веб-серверів та API. 
Для клієнтської частини системи буде використано технології, такі як HTML, CSS та JavaScript, а також буде використано бібліотеку React.
Для розробки IoT частини системи буде використовуватися платформа Arduino з Wi-Fi модулями та NFC. Arduino IDE буде використовуватися для програмування системи мовою програмування C++.
Для мобільної частини системи буде використовуватися мова програмування Kotlin та середовище розробки Android Studio.
